---
title: Gåtan Carneil
publishDate: 06 Oct 2024
author: Daniel Andrén
description: "Kommer ni ihåg den där irrationelle yttern som egentligen skulle
  göra sig bäst som tia? Den där unga killen som kunde bryta mönster, skjuta,
  dribbla. Ni vet han som sov i Tobias Sanas dotters rum för att slippa
  pendlingen från Trollywood. Ja, just, Hussein Carneil heter han. "
previewImage: /assets/blog/457634990_1035479251919539_1069300099730745842_n.jpg
intro: "Foto: Emelie Hübner"
layout: ../../layouts/BlogPost.astro
---
Kommer ni ihåg den där irrationelle yttern som egentligen skulle göra sig bäst som tia? Den där unga killen som kunde bryta mönster, skjuta, dribbla. Ni vet han som sov i Tobias Sanas dotters rum för att slippa pendlingen från Trollywood. Ja, just, Hussein Carneil heter han. 

2023 spelade han tolv matcher innan han kastades in i en skadekarusell som inte ville ta slut. 2024 var han tillbaka och skulle äntligen få visa oss vad han kan. Stahreboll var nog inte Carneilboll och man såg fram emot att få se honom spela under en så att säga fotbollsspelande tränare som Jens eller Billborn. 

I comebacken blev det några minuter hemma mot Hammarby innan han fick syna det röda kortet efter ett utdelat slag eller om der bara var gruff. Blåvitt överklagade och såg till att avstängningen inte skulle bli långrandig. Sen dess har han inte spelat en enda minut. Det var fyra matcher sen, lite mer än en månad, om du så vill. 

Journalister har frågat om honom. Konkurrens har det hetat när han petats ur matchtrupp (VSK borta) och han har blivit kvar på bänken i 90 minuter mot både Halmstad (konkurrens) och GAIS (konkurrens?) och nu saknas han återigen helt i matchtrupp till kamratmötet i Norrköping (utfrysning?) trots att offensiva spelare som Mucolli, Santos och Abraham spelat (samt en OP som varit ganska mycket under isen). Plötsligt är Noah Tolf och Benjamin Brantlind med i matchtruppen. Det var ett tag sen senast. 

Plötsligt ska tonåringar få vara med och leka, och Hussein Carneil får inte vara med. 

Der har ryktats om disciplinära reprimander (ryktats om!), och den konspiratoriske kanske hävdar att det har med Tobias Sana att göra. Det tror inte jag. Sana må ha fått sämsta tänkbara avsked från föreningen han en gång hade (kanske fortfarande har) allra närmst sitt hjärta, men han skulle inte påverka Carneil på ett sätt som förstör hans karriär. Tvärtom. 

![](/assets/blog/312335207_539942498139886_2435667794312545070_n.jpg)

Foto: Emelie Hübner

Hussein Carneil älskar att spela fotboll lika mycket som ett barn älskar sin födelsedag. Han har simmat på Valhallabadet, tränat i gymmet och joggat under ungefär ett års tid. Hur håller man moder uppe då? När man egentligen borde spela i Allsvenskan men simmar runt bland massa pensionärer i en motionssimbassäng? Carneil behöver inte petas, han behöver spela. Carneil behöver inte straffas. Han behöver en kram.