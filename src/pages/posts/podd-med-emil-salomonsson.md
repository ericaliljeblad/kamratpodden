---
title: Podd med Emil Salomonsson
publishDate: 04 Aug 2023
author: Antonijo Matanovic
description: Semestern börjar gå mot sitt slut innan det ordinarie arbetet
  väntar. Podden har dock inte semester utan den har rullat på under semestern
  och precis som man började sin semester på Kamratgården avslutar man sin
  ordinarie semester på Kamratgården
previewImage: /assets/blog/364635542_759244142876386_2641559951931985074_n.jpg
intro: "Foto: Emelie Hübner"
layout: ../../layouts/BlogPost.astro
---
Semestern börjar gå mot sitt slut innan det ordinarie arbetet väntar. Podden har dock inte semester utan den har rullat på under semestern och precis som man började sin semester på Kamratgården avslutar man den på Kamratgården. 

Den först planerade sittningen med tränare Jens blev inte av pga tidsbrist. Men i stället skulle vi få träffa Emil Salomonsson som ville ta sig tid för att prata med oss mellan de två träningspassen.

Agendan gick vi igenom dagen innan samtidigt som BK Häckens otroliga Champions League resa tog slut. Den satt och känslan var god.

Med regnrekord i sikte lämnade jag ett mulet Landvetter för att bege mig mot Kamratgården. Daniel är på plats tidigt och flaggar för brist på parkering. Det är knökat men jag lyckas knipa en plats samtidigt som Berkling lämnar Kamratgården. Träningen är klar. Jens står kvar och blir intervjuad ute på plan.

Gabriel Andersson tar emot oss och släpper in oss i konferensrummet. Daniel sköter tekniken och jag blir kaffepojken som hämtar det svarta guldet. Träffar David Vukovic som är på väg till lunchen. Frågade hur korven smakade på Bravida men fick till svar att det är diet som gäller. Noterar att han slänger på köttet i lunchrummet och konstaterar att det är en fin balkandiet på menyn. Bra David!

Lunchrummet är knökat. Gustav Svensson säger hej och Norlins dialekt hörs över hela rummet.

På väg med kaffet kommer Håkan Mild med telefonen i handen och välkomnar oss som vanligt.

Idag är det dubbla träningspass på schemat. Emil Salomonsson ska prata med oss mellan 12:30 och 13:30 för att direkt efter gå på pass nummer två. Emil kommer in in kl 12:27. Jag poängterar disciplinen att vara i tid. Har man varit i Japan så håller man tiderna fick jag till svars.

Det är en ödmjuk och varm person som kommer in i rummet och känner direkt en trygghet att podda med oss. Vi tar oss igenom nuläge och framtid. Vi pratar om var vi står idag och hur det är med självbilden som klubb. Hur är det att ha Jens som tränare och hur skiljer det sig mot Stahr? Hur hanterar man motgångar och hur jobbar man mentalt vid sidan av och hur är det med tålamodet bland dagens yngre spelare som kommer upp?

Lyssnarfrågorna är många - som sig bör när man träffar en spelare som spelat 348 matcher i IFK Göteborg. Emil är 34 år men känns yngre, hans kropp svarar fortsatt som den ska, den är fortsatt alert. Det finns ingen exit i åtanke.

Vi rundar av och stänger av maskinen prick kl 13:30. Emil tackar för sig och går direkt till gymmet. Passen är fler och hårdare med Jens. Emil gillar det. Söndag är det avresa mot Norrköping och Elite Hotel. Scandic gäller inte längre och det är skönt med lite ombyte, tycker Emil.

Tre kritiska matcher väntar. Norrköping borta, Djurgården hemma och Degerfors borta. Matchplanen sitter bättre, vi får ut mer av det från träningen tycker Emil och det vi såg mot Kalmar var ett steg fram. Vikten att gambla kom upp idag, Jens vill ha gambling i det offensiva spelet. Vi hoppas gamblingen sitter på måndag.

Emil Salomonsson, ett unikum i dagens fotboll. En fantastisk människa som älskar det han gör och tacksamheten kommer fram i avsnittet.


Tack för att ni lyssnar!