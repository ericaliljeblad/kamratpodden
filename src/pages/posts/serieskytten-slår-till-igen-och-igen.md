---
title: Serieskytten slår till igen och igen
publishDate: 30 Jul 2023
author: Daniel Andrén
description: "Blåvitt inledde med en vild press och fick bett under matchens
  första 20 minuter. Kalmar FF bet…vänta lite nu, pressen fortsatte bita och det
  visade sig vara ett smart (vi väntar med geniförklaringarna) att spela med
  Santos, Mucolli och Norlin längst fram. Norlin har nog inte slutat springa än,
  trots att han blev utbytt, Santos sprang ifrån alla och sig själv och Mucolli
  satte även han en härlig press. "
previewImage: /assets/blog/345063361_955488232565923_1743161646578743005_n.jpg
intro: "Foto: Emelie Hübner"
layout: ../../layouts/BlogPost.astro
---
Blåvitt inledde med en vild press och fick bett under matchens första 20 minuter. Kalmar FF bet…vänta lite nu, pressen fortsatte bita och det visade sig vara ett smart (vi väntar med geniförklaringarna) att spela med Santos, Mucolli och Norlin längst fram. Norlin har nog inte slutat springa än, trots att han blev utbytt, Santos sprang ifrån alla och sig själv och Mucolli satte även han en härlig press. 

Nej, efter sju sorger och åtta bedrövelser var det faktiskt dags att smaka segerns sötma.

Vi struntar i att anfallsspelet inte riktigt klaffade eller att Santos har en del finsnickeri att slipa på och att Mucolli kanske behöver bli mer effektiv. Att Norlin inte får ut så mycket mer än en fin press av allt sitt slit spar vi till en annan dag. 

För dagen handlade inte (främst) om Ohlssons smarta löpningar. Den handlade om Adam Carlén från Lugnås. I 40:e minuten tog Oscar Wendt hand om en förlupen boll och lämnade över bollen till Carlén som andades in, stegade upp och skickade bollen i en perfekt bana så nära krysset det gick att komma. Nätet hade spruckit om struten ägt rum i en ruta från Buster. Nu var det i verkligheten och den oroligt lagde blev nervös när målskytten bestämde sig för att fira med att glida på knäna. 

Han har varit ifrågasatt det senaste. Laget har haft det kämpigt sen Jesus gick i badbyxor och därför är det så befriande att han kliver fram och klappar till bollen. En gång mot Elfsborg och två gånger mot Kalmar FF på hemmaplan. 

Jag vet att Adam Carlén som liten pojk drömde om att få spela för Blåvitt på Gamla Ullevi. Jag vet att han sett fram emot att få gå ut till Snart Skiner Poseidon, men jag tror att dagens insats med det målet överträffade hans vildaste fantasier. 

Gustav Svensson var återigen briljant, Bångsbo såg fin ut och Dahlberg gjorde ett par riktigt fina räddningar. 

![](/assets/blog/348496542_1442320683186490_1047087545825867079_n.jpg)

Hagen sitter för övrigt fast långt ner i frysboxen. Synd för norrmannen som antagligen hade helt andra ambitioner och efter idag lär han få det än svårare att flytta på Carlén. 

Med det sätter jag punkt.